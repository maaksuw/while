# Johdatus WHILE-ohjelmointiin
Oletko kyllästynyt monimutkaisiin ohjelmointikieliin? Saatko jatkuvasti googlettaa vastauksia yksinkertaisiinkin kysymyksiin kielen syntaksista? Menevätkö sisennykset sekaisin ja kaksoispisteet aina vääriin paikkoihin?  
**Älä murehdi enää, WHILE-ohjelmointikieli on ratkaisu ongelmiisi!**

Harjoitustyön aiheena on tehdä web-sovellus, jonka avulla opetellaan tekemään yksinkertaisia WHILE-ohjelmia. Sivustolla kerrotaan WHILE-ohjelmointikielestä ja sen syntaksista, ja perusasiat opeteltuaan käyttäjä voi luoda käyttäjätilin ja ratkaista yksinkertaisia ohjelmointitehtäviä WHILE-kielellä. Käyttäjän lähetettyä ratkaisunsa tehtävään sovellus kertoo, oliko käyttäjän antama ratkaisu oikein ja tarkistaa, että annettu ohjelma todella on WHILE-ohjelma. Käyttäjä pystyy tilinsä avulla seuraamaan etenemistään ja katselemaan tilastoja ratkaisemistaan tehtävistä. Sovelluksessa on hakutoiminto, jonka avulla toisia käyttäjiä voi hakea ja lisätä omalle kaverilistalle ja kaverit pystyvät seuraamaan toistensa etenemistä. Sivustolla on tavallisten käyttäjien lisäksi ylläpitäjä, joka pystyy muokkaamaan ja lisäämään tehtäviä. Jonkinlainen keskustelumahdollisuus voisi myös olla hauska lisätä, vaikka jokaisen tehtävän omalle sivulle tai keskitetysti yhteen paikkaan.

Wikipedia artikkeli, joka kertoo WHILE-ohjelmointikielestä: ![WHILE-Programm](https://de.wikipedia.org/wiki/WHILE-Programm) (valitettavasti artikkeli on saksankielinen)  
PDF, jossa kerrotaan WHILE-kielestä: ![Theory of Computer Science - LOOP- and WHILE-Computability](https://ai.dmi.unibas.ch/_files/teaching/fs16/theo/slides/theory-d02.pdf)

Projektin nimi tulee muuttumaan vielä harjoitustyön edetessä. Mietin aihetta pitkään ja palautteen perusteella saatan vielä vaihtaa sitä seuraavan viikon aikana, mutta toistaiseksi tämä on aihe, jonka valitsin toteutettavaksi.  
Web-sovellus on harjoitustyö Helsingin yliopiston kurssille Tietokantasovellus.
