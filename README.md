# Johdatus WHILE-ohjelmointiin

Harjoitustyön aiheena on tehdä web-sovellus, jonka avulla opetellaan tekemään yksinkertaisia WHILE-ohjelmia. Sivustolla kerrotaan WHILE-ohjelmointikielestä ja sen syntaksista, ja perusasiat opeteltuaan käyttäjä voi luoda käyttäjätilin ja ratkaista yksinkertaisia ohjelmointitehtäviä WHILE-kielellä. Käyttäjän lähetettyä ratkaisunsa tehtävään sovellus kertoo, oliko käyttäjän antama ratkaisu oikein ja tarkistaa, että annettu ohjelma todella on WHILE-ohjelma. Jos ratkaisu ei ollut oikein, sovellus antaa vihjeen siitä, mikä on mahdollisesti mennyt vikaan. Käyttäjä pystyy tilinsä avulla seuraamaan etenemistään ja katselemaan tilastoja ratkaisemistaan tehtävistä sekä tuloslistalla että omalla profiilisivullaan. Sovelluksessa on hakutoiminto, jonka avulla toisia käyttäjiä voi hakea ja lisätä omalle kaverilistalle. Tehtävän ratkaistua siitä voi keskustella tehtävän omalla sivulla. Sivustolla on tavallisten käyttäjien lisäksi ylläpitäjiä, jotka pystyvät muokkaamaan ja lisäämään tehtäviä ja näkevät kaikkien tehtävien keskustelupalstat ja lähetykset.

Wikipedia artikkeli, joka kertoo WHILE-ohjelmista: [WHILE-Programm](https://de.wikipedia.org/wiki/WHILE-Programm) (valitettavasti artikkeli on saksankielinen)  
PDF, jossa kerrotaan WHILE-kielestä: [Theory of Computer Science - LOOP- and WHILE-Computability](https://ai.dmi.unibas.ch/_files/teaching/fs16/theo/slides/theory-d02.pdf)

**Linkki sovellukseen:** [Johdatus WHILE-ohjelmointiin](https://whileohjelmointi.herokuapp.com).

Web-sovellus on harjoitustyö Helsingin yliopiston kurssille Tietokantasovellus.

## Sovelluksen käyttö Herokussa
Muutama rivi ylempänä on linkki sovelluksen Herokussa toimivaan versioon. Etusivulla kerrotaan lyhyesti sovelluksesta ja mitä varten se on tehty ja tämän lisäksi sivustolla on kaksi sivua, joista toinen kertoo yleisesti WHILE-ohjelmista ja toisella on ohjeet tehtävien lähettämiseen. Sovellukseen voi luoda käyttäjätilin ja kirjautua antamillaan tunnuksilla sisään. Kun on kirjautunut sisään, tehtäviin voi lähettää ratkaisuja ja tehtävän ratkaistua pääsee näkemään tehtävän kommentti-sivun, johon voi jättää viestin. Omat lähetykset tehtävään näkyvät "Omat lähetykset" välilehdellä. Omalle profiilisivulle pääsee yläosan navigointibaarista omaa nimeä klikkaamalla ja muita käyttäjiä voi hakea alaosan navigointibaarin hakutoiminnallisuudella. Tuloslistalta näkee tilanteen, kuka on ratkaissut minkä verran tehtäviä.

Näiden toiminnallisuuksien lisäksi ylläpitäjä pystyy muokkaamaan olemassa olevia tehtäviä ja lisäämään uuden tehtävän.

## Linkkejä
[Sovellukseen jääneet ongelmat](https://github.com/pinjaw/while/documentation/knownproblems.md)
[Jatkokehitysideoita](https://github.com/pinjaw/while/documentation/futurefeatures.md)  
